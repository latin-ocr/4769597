22

 

Inspicienti hunc indicem narrationem et orationem nos discrevisse apparebit, ut cognosci
posset, qualis hac in re inter narrationem et orationem intercederet ratio. Summa igitur collecta et
eorum locorum, qui ad narrationem et eorum, qui ad orationem spectant, infinitivum cum articulo
coniunctum hic aeque crebrum esse atque illic videbimus. Cum autem orationes quintam fere partem
operis Thucydidei efficiant, illum infinitivi usum quattuor partibus maiorem esse in iis quam in
narratione patet. ¹)

Infinitivi autem cum articulo coniuncti usum apud Thucydidem esse creberrimum atque
amplissimum optime manifestum fiet, si hunc scriptorem cum aliis et historicis et oratoribus conten-
derimus. Quem ad finem sumptis Xenophontis historia Graeca et Isaei orationibus cum centum et
quinquaginta paginae Teubner-ianae operis Thucydidei centum et undecim exempla infinitivi articulo
instructi contineant, in totidem paginis eiusdem editionis Xenophontis historiam Graecam duo et
sexaginta, septem et triginta Isaei orationes praebere inveni. Nec solum numero sed etiam genere
haec exempla ab illis differunt. Reperitur enim apud Xenophontem et Isaeum illud locutionis genus
maxima ex parte aut subiecti aut obiecti loco aut ex praepositionibus aptum. Denique si addita-
menta infinitivo articulo instructo facta, quae quominus accuratius exponam inopia spatii suppeditati
impedior, respicis, plura adiecta non reperies quam hoc Xenophontis loco, H. Gr. I, 6,8: διὰ τὸ
οἰκοῦντας ἐν βαρβάροις πλεῖστα κακὰ ἤδη ὑπ’ αὐτῶν πεπονθέναι.

Restat denique, ut eos quos uberius tractavimus locos indicemus. Sunt hi:

1, 42,3. . . . p. 5. Ι V, 9,6. . . . p. 6.
45,2. . . . „ 13 sq. VI, 14. . . . ‚‚ 11 sqq.
71,1. . . . „ 17 sq. 60,2. . . . „ 16 sq.
87,4. . . . „ 9. VII, 21,2. . . . „ 14.

II, 4‚1. . . . „ 10 sq. 28,3. . . . „ 6.
87,1. . . . ,, 8 sq. 43,5. . . . „ 13.
102,3. . . . „ 15. 67,1. . . . „ 9.

Addenda

p. 4B1a inseras velim post V11,27‚2. V11‚62‚4.

¹) Behrendtius p. 21 l. c, eandem rationem praebet.

 

 

