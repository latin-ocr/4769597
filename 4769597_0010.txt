De infinitivi cum articulo coniuncti usu Thucydideo

scripsit

Reinholdus Reinhardtus.

De infinitivi cum articulo coniuncti usu Thucydideo quamquam a. 1886. commentatus est
Behrendtius ‘Uber den Gebrauch des Infinitivs mit Artikel bei Tlnucydides'1)‚ tamen eadem re trac-
tanda supersedendum mihi esse non putavi, non propter colligendos locos, quos iam Weiskius paucis
exceptis in commentatione, quae inscribitur ‘der Gebrauch des substantivierten Infinitivs im Grie-
chisehen⁷2) praeter locos e Platone, Demosthene, aliis scriptoribus depromptos attulit et inlustravit,
sed duabus potissimum causis commotus: altera, quod, qui ante Thucydidem infinitivi cum articulo
coniuncti praecipue apud poetas lyricos et tragicos suerit usus, paucis in unum conferri 3) ex usu
esse mihi videtur, altera, quod aliquot locos Thucydideos ad infinit. cum artic. coni. pertinentes
tractare mihi in animo est. Ac locos quidem, quibus apud Aeschylum et Sophoclem infinit. cum
artic. coni. reperitur, iam pridem collegerunt G. Dindorfius et Ellendtius in lcxiconte Aeschyleo et
Sophocleo, ut simplicioris huius infinitivi apud Aeschylum et Sophoclem usus exempla attulisse non-
nulla satis habeam. Quod attinet ad locos Thucydideos uberius tractandos, proposui mihi disputare
non solum de iis, ad quos sanandos aliquid utilitatis afferre me posse spero, sed etiam ad eos
propius accedere, quorum vera lectio a viris iam est indagata sagacissimis, cum, ut Fr. Haasii⁴)

verbis utar, vehementer delectetur et is, qui veritatem invenerit, et is, qui ab alio inventam
agnoscat.

¹) Programm des Sophicn-Gymnasiums zu Berlin. ²) Neue Jahrb. 1⁴26, 494-504, 529--542. Omisi
Forssmannum, qui in dissert. ‘de infinitivi temporum usu Thucydideo' (Lips. 1873) pp. 79—83 de temporibus
tantum agat infinit. cum artic. coniuncti. ³) Birkleinii librum ,Entwickelungsgeschiehtc des substantivicrten In-

finitivs’. Wiirzburg 1888, in quem commentatione mea confecta incidi, ad locos tantum Euripideos et quosdam
Thucydideos contuli. ⁴) Lucubr. Thucyd. p. III.

l

 

